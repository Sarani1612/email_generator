Jeg har flyttet min blog, så den har fået et nyt look – jeg håber I kan lide det  I processen mistede jeg alle mine billeder, så jeg har været i gang med at sætte dem ind én efter én, sikke en proces. Jeg har nået de første par sider, men der mangler stadig en del, så hvis I undrer jer over mine indlæg, er det derfor.
Noget nyt på bloggen er “shop my favorites“, som jeg er virkelig stolt af. Her kan I som navnet antyder, shoppe alle mine favoritter! I kan gå igennem kataloget og se hvilke ting jeg elsker så meget, at jeg har udvalgt netop dem, og så kan I shoppe direkte via knappen “buy now” – smart, ikke? Det er vigtigt at understrege, at ingen af linksene er affiliate, så jeg tjener ikke penge på noget af det. Jeg har lavet det som en hjælp for mine skønne følgere, så I kan følge med i hvad jeg har af favoritter, nye favoritter og hvor man kan få dem.
TROMBORG Nail Polish: Danish Dynamite i skønhedsform! Marianne Tromborg er kvinden bag det ikoniske brand “Tromborg”, hvor moderne værdier, livsstil, æstetik og skønhed er i højsædet. Mariannes filosofi er, at det skal være let og overskueligt at se godt ud på ingen tid.
Siden er langt fra færdig og jeg mangler stadig en masse produkter, men jeg er allerede super glad for den! Det håber jeg også I er. Jeg laver sjældent ‘personlige’ indlæg, jeg holder mig mest til beauty, men jeg synes det var på sin plads at komme med en lille opdatering og præsentere jer for den nye hjemmeside. Jeg håber på at få et ordentligt indlæg op hurtigst muligt! Tusind tak for jeres støtte og fordi I er de mest fantastiske følgere man kunne ønske sig 
Hej my loves! Så er det endnu engang tid til månedens Goodiebox indlæg. Der var ikke et i sidste måned og det beklager jeg meget, der var desværre sket en fejl og jeg modtog derfor først min box rigtig sent.I denne måned er temaet “GIRLBOSS”. Boksen indeholder nemlig produkter fra brands, der alle er grundlagt af kvinder. De er inspirerende, de er skønne, og de er dygtige. Der er i alt 4 fullsize produkter. PUDDERDÅSERNE Alt I En Creme: Den dynamiske duo, Helene og Katja, står bag Danmarks største skønhedsblog – og har gjort det siden 2010. Udover tips, tricks, guides og grin har Pudderdåserne siden 2014 udviklet produkter til deres helt egen hudplejeserie. Denne creme kan bruges til både ansigt og krop. Den indeholder sheasmør, der plejer huden og SyriCalm, der beroliger og beskytter.
