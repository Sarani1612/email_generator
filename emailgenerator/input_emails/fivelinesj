Jeg har tit nævnt, at jeg elsker produkter der kan bruges til flere ting, så det var dejligt at se i boksen. Jeg har aldrig prøvet noget fra hudpleje serien, så dette er første gang. En rigtig fin creme med gode ingredienser!
Jeg har efterhånden modtaget mange Ilse Jacobsen produkter fra diverse bokse, denne øjencreme er nok en af de ting, der har imponeret mig mest. Meget behagelig og fugtgivende.
Hej my loves! Så er jeg her igen med nye AVIVIR Baobab produkter. Jeg var meget imponeret sidste gang, så jeg var utrolig spændt, da jeg modtog dem. Der er 5 produkter i serien, som alle indeholder den plejende jomfrubaobabolie og er skabt så du får den mest luksuriøse og plejende oplevelse med de bedste ingredienser.
AVIVIR Magic Balm: Mærk magien fra baobab på dine læber og tørre områder. Den består af 40% jomfrubaobabolie med et højt indhold af E-vitamin og phytosteroler. Den lindrer sart hud, reducerer rødme og baobaboliens særlige egenskaber omfavner din hud og efterlader den gennemfugtet. Uden tvivl en ny favorit! Jeg har brugt den på så mange forskellige måder og den har virket hver gang. Jeg tror dog jeg kommer til at løbe hurtig tør, da den er ret lille. Der skiller den sig ud fra de andre produkter, da de indeholder meget mere! Når det er sagt, så er jeg klar til at købe en ny, for den er helt fantastisk.
AVIVIR All Body Pampering Scrub: Nyd naturens fineste forkælelse med All Body Pampering Scrub med duft af myrte, der efterlader din hud blødere end nogensinde. Finmalede abrikoskerner skrubber nænsomt urenheder og døde hudceller væk, og 15% ren afrikansk jomfrubaobabolie, som har et højt indhold af E-Vitamin, phytosteroler samt omega 6 og 9, efterlader din hud blød og næret i dybden, mens Aloe Vera regenererer og lindrer irritation og rødme. Sammen med den aromatiske duft af australsk myrte, vil din hud føles blød, levende og med en flottere glød end nogensinde før. En af de bedste scrubs jeg har prøvet. Den er ikke for hård, men gør det den skal. Jeg har en ret sart hud, så der skal ikke meget til, og så er jeg ret kræsen, når det kommer til scrubs. Denne er dog godkendt og har uden tvivl slået alle de andre, der står i mit bad.
