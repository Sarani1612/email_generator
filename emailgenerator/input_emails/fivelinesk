AVIVIR All Body Pampering Creme: Indeholder de samme lækre ting som deres scrub. Efterlader huden med en lækker glød, dufter også af let australsk myrte og absorberes hurtigt. Igen et punkt, hvor jeg er meget kræsen. Jeg hader cremer, der sidder oven på huden og aldrig tørrer ind, hvor ens hud føles klistret og fed hele dagen. Yikes! Dette sker heldigvis ikke ved denne og den har virkelig hjulpet, især de steder, hvor jeg har været ekstra tør. Den har en hel speciel formel, der bare virker. Jeg synes tit jeg bruger produkter, som virker gode, mens de er på, men jeg kan ikke mærke forskel bagefter, hvis det giver mening. Det kan jeg altså med denne. Jeg vil lige nævne duften: jeg har personligt ikke noget imod den, men min mor fortalte mig, at hun ikke kunne holde den ud. Så det skal man selvfølgelig have i mente! Hun fortalte mig faktisk, at det afholdte hende fra at bruge produktet. Trods det at hun blev ligeså glad for cremen, som jeg gjorde. Men jeg fortalte hende at man kan få uden og det var hun meget glad for og vil købe den version fremover. Dufte er som sagt meget personlige og vi har forskellige præferencer, så hav det med i overvejelserne. Uanset hvad, så er jeg blevet sindssygt glad for cremen og har ikke brugt andet siden!
Man får virkelig noget for pengene. Og jeg synes det er meget rimelige priser. Jeg er blevet ret tosset med AVIVIR produkter og er endnu ikke blevet skuffet. Det er ret godt gået!
Hej my loves! Hvert år ved denne tid, udkommer der en masse fantastiske og flotte gavesæt. Jeg har derfor fundet et par af mine favoritter, som har en god værdi, fedt design og som jeg selv elsker. Jeg kan godt lide de sæt, hvor der enten er limited edition design eller gjort noget ekstra ud af det. måske man får noget fedt med, som man kan bruge. Det må gerne være lidt specielt og ikke bare standard produkter smidt sammen, som man kan købe alle tider på året.
REAL TECHNIQUES BRUSH GOALS – 190 KR: Jeg er kæmpe fan af Real Techniques, de fleste af mine børster er fra dem. Så ubeskrivelig god kvalitet til fantastiske priser. Jeg faldt for dette sæt, da der er nogle gode børster inkluderet, forklædt i super smukke farver og glitter. Det bliver jo ikke bedre! Der er også andre sæt, i samme design, så der er noget for alle. Ja tak!
GLAMGLOW SUPERSTAR SET – 362 KR: Glamglow er endnu et mærke, der har stjålet mit hjerte, så selvfølgelig skulle de med! Dette sæt er SÅ nice, da jeg så billedet, fik jeg med det samme lyst til at købe det. Indeholder Supermud® Clearing Treatment, 2 x Gravitymud™ Firming Treatment Paint Tube i ‘Pink Glitter’ og ‘Purple Glitter’. En hel fantastisk trio, som kommer i et festligt design.
